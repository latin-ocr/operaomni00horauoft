5

10

15

20

25

 

122 Q. HORATII FLACCI

Q. HORATII FLAOGI

SATIRARUM

LIBER PRIMUS.

SATIRA I.

Qui fit, Maecenas, ut nemo, quam sibi sortem
seu ratio dederit seu fors obiecerit, illa

contentus vivat, laudet diversa sequentes?

„o fortunati mercatoresl“ gravis annis s

miles ait, multo iam fractus membra labore.
contra mercator, navim iactantibus austris:
„militia est potior! quid enim? concurritur: horae
momento cita mors venit aut victoria laeta.“
agricolam laudat iuris legumque peritus,

sub galli cantum consultor ubi ostia pulsat.

ille, datis vadibus qui rure extractus in urbem est,
solos felices viventes clamat in urbe.

cetera de genere hoc, adeo sunt multa, loquacem
delassare valent Fabium. ne te morer, audi

quo rem deducam. si quis deus, „en ego,“ dicat,
„iam faciam quod vultis: eris tu, qui mod‘o miles,
mercat0r3 tu, consultus modo, rusticus: hinc vos,
vos hinc mutatis discedite partibus. eial

quid statis?“ —— nolint. atqui licet esse beatis.
quid caussae est, merito quin illis Iuppiter ambas
iratus buccas inflet, neque se fore posthac

tam facilem dicat, votis ut praebeat aurem?
praeterea . . . ne sic ut qui iocularia ridens
percurram — quamquam ridentem dicere verum
quid vetat? ut pueris olim dant crustula blandi
doctores, elementa velint ut discere prima ——


25

30

35

40

45

50

55

60

 

148 Q. uonATn FLAcci

quum versus facias, te ipsum percontor, an et quum
dura tibi peragenda rei sit caussa Petilli?

scilicet oblitus patriaeque patrisque, Latine

quum Pedius caussas exsudet Poplicola atque
Corvinus, patriis intermiscere petita

verba foris malis, Canusini more bilinguis.

atqui ego quum Graecos facerem natus mare citra
versiculos, vetuit me tali voce Quirinus,

post mediam noctem visus, quum somnia vera:
„in silvam non ligna feras insanius, ac si

magnas Graecorum malis implere catervas.“
turgidus Alpinus iugulat dum Memnona, dumque
defingit Rheni luteum caput, haec ego ludo,

quae neque in aede sonent certantia iudice Tarpa,
nec redeant iterum atque iterum spectanda theatris.
arguta meretrice potes Davoque Chremeta
eludente senem comis garrire libellos

unus vivorum, Fundani ; Pollio regum

facta canit pede ter percusso3 forte epos acer

ut nemo Varius ducit3 molle atque facetum
Virgilio annuerunt gaudentes rure Camenae.

hoc erat, experto frustra Varrone Atacino

atque quibusdam aliis, melius quod scribere possem,
inventore minor ; neque ego illi detrahere ausim
haerentem capiti cum multa laude coronam. —-

at dixi fluere hunc lutulentum, saepe ferentem
plura quidem tollenda relinquendis. age, quaeso,
tu nihil in magno doctus reprehendis Homero?
nil comis tragici mutat Lucilius Atti,

non ridet versus Enni gravitate minores,

quum de se loquitur non ut maiore reprensis?
quid vetat et nosmet Lucili scripta legentes
quaerere, num illius, num rerum dura negarit
versiculos natura magis factos et euntes

mollius, ac si quis pedibus quid claudere senis
hoc tantum contentus amet scripsisse ducentos
ante cibum versus, totidem coenatus? Etrusci
quale fuit Cassi rapido ferventius amni

ingenium, capsis quem fama est esse librisque


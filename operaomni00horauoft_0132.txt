42

20

25

30

35

40

 

Q. HORATII FLAOOI

miles sagittas et celerem fugam
Parthi, catenas Parthus et Italum
robur 3 sed improvisa leti
vis rapuit rapietque gentes.

quam paene furvae regna Proserpinae
et iudicantem vidimus Aeacum
sedesque discretas piorum et
Aeoliis fidibus querentem

Sappho puellis de popularibus,
et te sonantem plenius aureo,
Alcaee, plectro dura navis,
dura fugae mala, dura belli!

utrumque sacro digna silentio
mirantur umbrae dicereÍ¾ sed magis
pugnas et exactos tyrannos
densum humeris bibit aure vulgus.

quid mirum, ubi illis carminibus stupens
demittit atras bellua centiceps
aures et intorti capillis
Eumenidum recreantur angues?

quin et Prometheus et Pelopis parens
dulci laborum decipitur son03
nec curat Orion leones
aut timidos agitare lyncas.

GARMENXIV.
AD POSTUMUM.

Eheu, fugaces, Postume, Postume,
labuntur anni, nec pietas moram
rugis et instanti senectae
afferet indomitaeque morti.

non, si trecenis, quotquot eunt dies,
amice, places illacrimabilem
Plutona tauris, qui ter amplum
Geryonen Tityonque tristi


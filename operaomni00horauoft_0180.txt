20

25

30

35

40

90

 

Q. HORATII FLACCI

sed palam captis gravis, heu nefas! heu!
nescios fari pueros Achivis
ureret flammis, etiam latentem

matris in alvo,

ni tuis victus Venerisque gratae

vocibus divum pater annuisset

rebus Aeneae potiore ductos
alite muros.

doctor Argivae fidicen Thaliae,
Phoebe, qui Xantho lavis amne crines,
Dauniae defende decus Camenae,

levis Agylleu.

spiritum Phoebus mihi, Phoebus artem

carminis nomenque vdedit poetae.

virginum primae puerique claris
patribus orti,

Deliae tutela deae fugaces

lyncas et cervos cohibentis arcu,

Lesbium servate pedem meique
pollicis ictum,

rite Latonae puerum canentes,

rite crescentem sace Noctilucam,

prosperam frugum celeremque pronos
volvere menses.

nupta iam dices: ego dis amicum,

seculo festas referente luces,

reddidi carmen, docilis modorum
vatis Horati.

CARMEN VII.
AD L. MANLIUM TORQUATUM.

Diffugere nives, redeunt iam gramina campis
arboribusque comae ;

mutat terra vices, et decrescentia ripas
flumina praetereunt ;


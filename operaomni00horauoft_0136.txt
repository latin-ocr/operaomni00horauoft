20

25

30

10

15

 

Q. HORATII FLAOGI

seu Libra seu me Scorpius adspicit
formidolosus, pars violentior
natalis horae, seu tyrannus

Hesperiae Capricornus undae Í¾

utrumque nostrum incredibili modo
consentit astrum. te Iovis impio
tutela Saturno refulgens
eripuit, volucrisque Fati

tardavit alas, quum populus frequens
laetum theatris ter crepuit sonum3
me truncus illapsus cerebro
sustulerat, nisi Faunus ictum

dextra levasset, Mercurialium
custos virorum. reddere victimas
aedemque votivam memento:
nos humilem feriemus agnam.

CARMEN XVIII.
A D A v A R UM.

Non ebur neque aureum

mea renidet in domo lacunar,
non trabes Hymettiae

premunt columnas ultima recisas

Africa, neque Attali

ignotus heres regiam occupavi,
nec Laconicas mihi

trahunt honestae purpuras clientae:

at fides et ingeni

benigna vena est, pauperemque dives
me petit3 nihil supra

deos lacesso, nec potentem amicum

largiora flagito,

satis beatus unicis Sabinis.
truditur dies die,

novaeque pergunt interire lunae:


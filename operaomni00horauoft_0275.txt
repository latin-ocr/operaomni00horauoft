 

EPISTOLARUM LIB. I.

EPISTOLA IV.
AD ALBIUM T1BULL1JM.

Albi, nostrorum sermonum candide iudex,
‚quid nunc te dicam facere in regione Pedana?
‹scribere quod Cassi Parmensis opuscula vincat,
mn tacitum silvas inter reptare salubres,
·curantem quidquid dignum sapiente bonoque est?
non tu corpus eras sine pectore: di tibi formam,
di tibi divitias dederunt artemque fruendi.

quid voveat dulci nutricula maius alumno,

qui sapere et fari possit quae sentiat, et cui
gratia, fama, valetudo contingat abunde,

et mundus victus, non deficiente crumena?
inter spem curamque, timores inter et iras
omnem crede diem tibi diluxisse supremum:
grata superveniet quae non sperabitur hora.

me pinguem et nitidum bene curata cute vises,
-xquum ridere voles Epicuri de grege porcum.

EPISTOLA V.
AD TORQUATUM.

>Si potes Archiacis conviva recumbere lectis

nec modica coenare times olus omne patella,
supremo te sole domi, Torquate, manebo.

vina bibes iterum Tauro diffusa palustres

inter Minturnas Sinuessanumque Petrinum.

si melius quid habes, arcesse, vel imperium ser:
iamdudum splendet focus et tibi munda supelleX.
‘mitte leves spes et certamina divitiarum
,set Moschi caussam: cras nato Caesare festus
‘dat veniam somnumque dies ; impune licebit

Γ aestivam sermone benigno tendere noctem.

*quo mihi fortunam, si non conceditur uti?
parcus ob heredis curam nimiumque severus
,adsidet insano: potare et spargere flores
ffv‘lnoipiam, patiarque vel inconsultus haberi.

,ς
ΕΑ

185

10

15

10

15


 

2 ἤϊ’ '⁷ >
⁴9

CARMINUM LIB. lI.

laetus in praesens animus, quod ultra est,
oderit curare et amara lento

temperet risu. nihil est ab omni

parte beatum.

abstulit clarum cita mors Achillem,

longa Tithonum minuit senectus;

et mihi forsan, tibi quod negarit,
porriget hora.

te greges centum Siculaeque circum

mugiunt vaccae, tibi tollit hinnitum

apta quadrigis equa, te bis Afro
murice tinctae

vestiunt lanae: mihi parva rura, et
spiritum Graiae tenuem Camenae
Parca non mendax dedit et malignum

spernere vulgus.

CARMEN XVH.

AD C. CILNIUM MAECENATEM AEGROTUM.

Cur me querelis exanimas tuis?
nec dis amicum est neo mihi, te prius
obire, Maecenas, mearum
grande decus columenque rerum.

ah, te meae si partem animae rapit
maturior vis, quid moror altera,
nec carus aeque, nec superstes
integer? ille dies utramque

ducet ruinam. non ego perfidum
dixi sacramentum: ibimus, ibimus,
utcumque praecedes, supremum

carpere iter comites parati.

me nec Chimaerae spiritus igneae,
nec, si resurgat, centimanus Gyas
divellet unquam: sic potenti
Iustitiae placitumque Parcis.

45

25

30

35

40

10

15


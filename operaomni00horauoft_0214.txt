70

75

80

85

90

95

100

 

124 Q. HORATII FLAOCI

sic solitus: „populus me sibilat3 at mihi plaudo
ipse domi, simul ac nummos contemplor in arca.“ -
Tantalus a labris sitiens fugientia captat

flumina . . . . quid rides? mutato nomine de te
fabula narratur. congestis undique saccis
indormis inhians, et tanquam parcere sacris
cogeris aut pictis tanquam gaudere tabellis.
nescis quo valeat nummus? quem praebeat usum?
panis ematur, olus, vini sextarius, adde

queis humana sibi doleat natura negatis.

an vigilare metu exanimem, noctesque diesque
formidare malos fures, incendia, servos,

ne te compilent fugientes, hoc iuvat? horum
semper ego optarim pauperrimus esse bonorum. -—
at si condoluit tentatum frigore corpus,

aut alius casus lecto te adfixit, habes qui
adsideat, fomenta paret, medicum roget, ut te
suscitet ac natis reddat carisque propinquis. --
non uxor salvum te vult, non filius 3 omnes

vicini oderunt, noti, pueri atque puellae.

miraris, quum tu argento post omnia ponas,

si nemo praestet quem non merearis amorem?

an si cognatos, nullo natura labore

quos tibi dat, retinere velis servareque amicos,
infelix operam perdas: ut si quis asellum

in campo doceat parentem currere frenis?
denique sit finis quaerendi, quumque habeas plus,
pauperiem metuas minus et finire laborem
incipias, parto quod avebas, ne facias quod
Ummidius quidam 3 non longa est fabula. dives
ut metiretur nummos, ita sordidus ut se

non unquam servo melius vestiret, ad usque
supremum tempus ne se penuria victus
opprimeret metuebat. at hunc liberta securi—
divisit medium, fortissima Tyndaridarum. -—
quid mi igitur suades? ut vivam Maenius? aut sic
ut Nomentanus? -— pergis pugnantia secum
frontibus adversis componere? non ego, avarum
quum veto te fieri, vappam iubeo ac nebulonem.


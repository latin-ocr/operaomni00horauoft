 

16 Q. HORATII FLAGCI

nec Martiales haeduleae lupos3
10 utcumque dulci, Tyndari, fistula
valles et Usticae cubantis
levia personuere saxa.

di me tuentur, dis pietas mea
et musa cordi est3 hinc tibi copia
15 manabit ad plenum benigno
ruris honorum opulenta cornu.

hic in reducta valle Caniculae
vitabis aestus, et fide Teia
dices laborantes in uno
20 Penelopen vitreamque Circen.

hic innocentis poeula Lesbii
duces sub umbra, nec Semeleius

cum Marte confundet Thyoneus
proelia, nec metues protervum

25 suspecta Cyrum, ne male dispari
incontinentes iniiciat manus,
et scindat haerentem coronam
crinibus immeritamque vestem.

CARMEN XVIII.
AD P. QUINCTLLIUM VARUM.

Nullam, Vare, sacra vite prius severis arborem
circa mite solum Tiburis et moenia Catili 3
siccis omnia nam dura deus proposuit, neque
mordaces aliter diffugiunt sollicitudines.

5 quis post vina gravem militiam aut pauperiem crepat?
quis non te potius, Bacche pater, teque, decens Venus?
ac ne quis modici transiliat munera Liberi,

Centaurea monet cum Lapithis rixa super mero

debellata, monet Sithoniis non levis Evius,

10 quum fas atque nefas exiguo fine libidinum
discernunt avidi. non ego te, candide Bassareu,
invitum quatiam, nec variis obsita frondibus


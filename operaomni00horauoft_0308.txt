 

218 Q. HORATn FLAGci

et tempestivum pueris concedere ludum,
ac non verba sequi fidibus modulanda Latinis,
sed verae numerosque modosque ediscere vitae.

145 quocirca mecum loquor haec tacitusque recordor:
â€žsi tibi nulla sitim finiret copia lymphae,
narrares medicis: quod quanto plura parasti,
tanto plura cupis, nulline faterier audes?
si vulnus tibi monstrata radice vel herba

150 non fieret levius, fugeres radice vel herba
proficiente nihil curarier. audieras, cui
rem di donarent, illi decedere pravam

* stultitiam3 et quum sis nihilo sapientior, ex quo
plenior es, tamen uteris monitoribus isdem?

155 at si divitiae prudentem reddere possent,
si cupidum timidumque minus te3 nempe tuberes,
viveret in terris te si quis avarior uno.
si proprium est, quod quis libra mercatus et aere est,
quaedam, si credis consultis, mancipat usus3

160 qui te pascit ager, tuus est, et villicus Orbi,
quum segetes occat, tibi mox frumenta daturas,
te dominum sentit3 das numos, accipis uvam,
pullos , ova, cadum temeti: nempe modo isto
paullatim mercaris agrum, fortasse trecentis

165 aut etiam supra numorum millibus emtum.
quid refert, vivas numerato nuper an olim?
emtor Aricini quondam Veientis et arvi
emtum coenat olus, quamvis aliter putat3 emtis
sub noctem gelidam lignis calefactat ahenum.

170 sed vocat usque suum, qua populus adsita certis
limitibus vicina refugit iurgia3 tamquam
sit proprium quidquam, puncto quod mobilis horae
nunc prece, nunc pretio, nunc vi, nunc sorte suprema
permutet dominos et cedat in altera iura.

175 sic, quia perpetuus nulli datur usus, et heres
heredem alterius velut unda supervenit undam3
quid vici prosunt aut horrea? quidve Calabris
saltibus adiecti Lucani, si metit Orcus
grandia cum parvis, non exorabilis auro?

180 gemmas, marmor, ebur, Tyrrhena sigilla, tabellas,


   

CARMINUM LIB. 111.

nos cantabimus invicem

Neptunum et virides Nereidum comas:
tu curva recines lyra

Latonam et celeris spicula Cynthiae:

summo carmine, quae Cnidon
fulgentesque tenet Cycladas ct Paphon
iunctis visit oloribus,
dicetur3 merita Nox quoque nenia.

CARMEN XXIX.
An o. CILNIUM MAECENATEM.

Tyrrhena regum progenies, tibi
non ante verso lene merum cado
cum flore, Maecenas, rosarum et
pressa tuis balanus capillis

iamdudum apud me est. eripe te morae 3
ne semper udum Tibur et Aesulae
declive contempleris arvum et
Telegoni iuga parricidae.

fastidiosam desere copiam et
molem propinquam nubibus arduis3
omitte mirari beatae

fumum et opes strepitumque Romae.

plerumque gratae divitibus vices
mundaeque parvo sub lare pauperum
coenae sine aulaeis et ostro
sollicitam explicuere frontem.

iam clarus occultum Andromedae pater
ostendit ignem3 iam Procyon furit
et stella vesani Leonis,
sole dies referente siccosÍ¾

iam pastor umbras cum grege languido
rivumque fessus quaerit et horridi
dumeta Silvani, caretque
ripa vagis taciturna ventis.

79

10

15

10

15

20


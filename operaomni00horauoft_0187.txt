    

CARMINUM LIB. IV.

nec Coae referunt iam tibi purpurae,
nec cari lapides tempora, quae semel

notis condita fastis
inclusit volucris dies.

quo fugit Venus, heu! quove color? decens
quo motus? quid habes illius, illius,
quae spirabat amores,
quae me surpuerat mihi,

felix post Cinaram, notaque et artium
gratarum facies? sed Cinarae breves
annos fata dederunt,
servatura diu parem

cornicis vetulae temporibus Lycen,
possent ut iuvenes visere fervidi
multo non sine risu
dilapsam in cineres facem.

CARMEN XIV.
AD CAESAREM AUGUSTUM.

Ἰ Quae cura Patrum quaeve Quiritium

plenis honorum muneribus tuas,
Auguste, virtutes in aevum
per titulos memoresque fastos

aeternet? o, qua sol habitabiles
illustrat oras, maxime principum,
quem legis expertes Latinae
Vindelici didicere nuper,

quid Marte posses. milite nam tuo
Drusus Genaunos‚ implacidum genus,
Breunosque veloces et arces
Alpibus impositas tremendis

deiecit acer plus viee simplici,
maior Neronum mox grave proelium
commisit, immanesque Rhaetos
auspiciis pepulit secundis,

mm 7

97

15

20

25

10

15


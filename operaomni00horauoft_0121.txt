 

CARMINUM LIB. 11.

Q. HoRA'rn FLAGOI

CARMINUM

LIBER SECUNDUS.

’ *1

GARMEN Ι.
AD o. Asnaum POLLIONEM.

Motum ex Metello consule civicum
bellique caussas et vitia et modos
ludumque Fortunae gravesque

principum amicitias et arma
nondum expiatis uncta cruoribus,
periculosae plenum opus aleae,
tractas, et incedis per ignes
suppositos cineri doloso.

paullum severae Musa tragoediae
desit theatris: mox, ubi publicas
res ordinaris, grande munus
Cecropio repetes cothurno,
insigne maestis praesidium reis,
et consulenti, Pollio, curiae,
cui laurus aeternos honores
Dalmatico peperit triumpho.
iam nunc minaci murmure cornuum
perstringis aures 3 iam litui strepunt3
iam fulgor armorum fugaces
terret equos equitumque vultus.

audire magnos iam videor duces
non indecoro pulvere sordidos,
et cuncta terrarum subacta

praeter atrocem animum Catonis.

31


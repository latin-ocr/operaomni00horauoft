 

214 Q. HORATII FLAOCI

260 sedulitas autem, stulte quem diligit, urget3
praecipue quum se numeris commendat et arte:
discit enim citius meminitque libentius illud,
quod quis deridet, quam quod probat et veneratur
nil moror officium, quod me gravat, ac neque ficto

265 in peius vultu proponi cereus usquam,
nec prave factis decorari versibus opto;
ne rubeam pingui donatus munere et una
cum scriptore meo capsa porrectus operta
deferar in vicum vendentem thus et odores

270 et piper et quidquid chartis amicitur ineptis.

EPISTOLA H.
AD 11JL1UM FLORUM.

Flore, bono claroque fidelis amice Neroni,
si quis forte velit puerum tibi vendere natum
Tibure vel Gabiis et tecum sic agat: „hic et
candidus et talos a vertice pulcher ad imos
5 fiet eritque tuus numorum millibus octo,
verna ministeriis ad nutus aptus heriles,
literulis Graecis imbutus, idoneus arti
cuilibet3 argilla quidw's imitaberis uda3
quin etiam canet indoctum sed dulce bibenti.
10 multa fidem promissa levant, ubi plenius aequo
laudet venales qui vult excludere merces·
res urget me nulla 3 meo sum pauper in aere.
nemo hoc mangonum faceret tibi; non temere a me
quivis ferret idem. semel hic cessavit et, ut fit,
15 in scalis latuit metuens pendentis habenae:“
des numos, excepta nihil te si fuga laedit:
ille ferat pretium poenae securus, opinor.
prudens emisti vitiosum ; dicta tibi est lexz
insequeris tamen hunc et lite moraris iniqua.
20 dixi me pigrum proficiscenti tibi, dixi
talibus officiis prope mancum, ne mea saevus
iurgares ad te quod epistola nulla rediret.
quid tum profeci, mecum facientia iura
si tamen attentas? quereris super hoc etiam, quod


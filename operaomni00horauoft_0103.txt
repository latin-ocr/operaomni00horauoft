 

CARMINUM LIB. 1.

GARMEN XIV.

AD ⁸REMPUBLICAM.

O navis, referent in mare te novi
fluctus? o quid agis? fortiter occupa
portum! nonne vides, ut
nudum remigio latus

et malus celeri saucius Africo
antennaeque gemant ac sine funibus
vix durare carinae
possint imPeriosius

aequor? non tibi sunt integra lintea,
non di, quos iterum pressa voces malo.
quamvis Pontica pinus,
silvae filia nobilis,

iactes et genus et nomen: inutile!
nil pictis timidus navita puppibus
fidit! tu, nisi ventis
debes ludibrium, cave.

nuper sollicitum quae mihi taedium,
nuno desiderium curaque non levis,
interfusa nitentes
vites aequora Cycladas.

CARMEN XV.

NEREI VATICINIUM DE EXCIDIO TROIAE.

Pastor quum traheret per freta navibus
Idaeis Helenam perfidus hospitam,
ingrato celeres obruit otio

ventos, ut caneret fera

Nereus fata: „mala ducis avi domum,
quam multo repetet Graecia milite,
coniurata tuas rumpere nuptias

et regnum Priami vetus.

13

10

15

20


 

CARMINUM LIB. 111.

hac arte Pollux et vagus Hercules
enisus arces attigit igneas,
quos inter Augustus recumbens
purpureo bibit ore nectar.

hac te merentem, Bacche pater, tuae
vexere tigres, indocili iugum
collo trahentes: hac Quirinus
Martis equis Acheronta fugit,

gratum eloquuta consiliantibus
Iunone divis: â€žIlion, Ilion
fatalis incestusque iudex
et mulier peregrina vertit

in pulverem, ex quo destituit deos
mercede pacta Laomedon, mihi
castaeque damnatum Minervae
cum populo et duce fraudulento.

iam neo Lacaenae splendet adulterae
famosus hospes, neo Priami domus
periura pugnaces Achivos
Hectoreis opibus refringit,

nostrisque ductum seditionibus
bellum resedit. protinus et graves
iras et invisum nepotem,
Troia quem peperit sacerdos,

Marti redonabo 3 illum ego lucidas
inire sedes, ducere nectaris
succos et adscribi quietis
ordinibus patiar deorum.

dum longus inter saeviat Ilion
Romamque pontus, qualibet exsules
in parte regnanto beati3
dum Priami Paridisque busto

insultet armentum et catulos ferae
celent inultae, stet Capitolium
fulgens triumphatisque possit
Roma ferox dare iura Medis.

53

10

15

20

25

30

35

40


10

15

20

25

30

 

Q. HORATII FLAOOJV

sas pervicaces est mihi Thyiadas,
vinique fontem, lactis et uberes
cantare rivos, atque truncis
lapsa cavis iterare mella3

sas et beatae coniugis additum
stellis honorem, tectaque Penthei
disiecta non leni ruina,
Thracis et exitium Lycurgi.

tu flectis amnes, tu mare barbarum;
tu separatis uvidus in iugis
nodo coerces viperino
Bistonidum sine fraude crines.

tu, quum parentis regna per arduum
cohors Gigantum scanderet impia,
Rhoetum retorsisti leonis
unguibus horribilique mala:

quamquam choreis aptior et iocis
ludoque dictus non sat idoneus
pugnae ferebaris; sed idem
pacis eras mediusque belli.

te vidit insons Cerberus aureo
cornu decorum, leniter atterens
caudam, et recedentis trilingui
ore pedes tetigitque crura.

CARMEN XX.
AD o. CILNIUM MAECENATEM.

Non usitata nec tenui ferar
penna biformis per liquidum aethera
vates, neque in terris morabor
longius, invidiaque maior

urbes relinquam. non ego pauperum
sanguis parentum, non eg0, quem vocas,
dilecte Maecenas, obibo,
nec Stygia cohibebor unda.


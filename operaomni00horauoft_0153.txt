   

CARMINUM LIB. 111.

OARMENX.
IN L Y CEN.

Extremum Tanain si biberes, Lyce
saevo nupta viro, me tamen asperas
porrectum ante fores obiicere incolis
plorares Aquilonibus.

audis, quo strepitu ianua, quo nemus
inter pulchra satum tecta remugiat
ventis, et positas ut glaciet nives
puro numine Iuppiter?

ingratam Veneri pone superbiam,
ne currente retro funis eat rota.
non te Penelopen difficilem procis
Tyrrhenus genuit parens.

ο, quamvis neque te munera nec preces
nec tinctus viola pallor amantium
nec vir Pieria pellice saucius
curvat, supplicibus tuis

parcas ‚ nec rigida mollior aesculo,
nec Mauris animum mitior anguibus.
non hoc semper erit liminis aut aquae
caelestis patiens latus.

CARMEN XI.
AD MERCURIUM.

Mercuri -— nam te docilis magistro

movit Amphion lapides canendo —

tuque testudo resonare septem
callida nervis,

nec loquax olim neque grata, nunc et

divitum mensis et amica templis,

dic modos, Lyde quibus obstinatas
applicet aures3

10

15

20


45

50

10

94 Q. HORATH FLAcm

  

iudex honestum praetulit utili,
reiecit alto dona nocentium
vultu, per obstantes catervas
explicuit sua victor arma.

non possidentem multa vocaveris
recte beatum; rectius occupat
nomen beati, qui deorum
muneribus sapienter uti

duramque callet pauperiem pati,
peiusque leto flagitium timet,
non ille pro caris amicis
aut patria timidus perire.

GARMEN X.
AD LIGURINUM,

Ο crudelis adhuc ct Veneris muneribus potens,
insperata tuae quum veniet pluma superbiae,

et, quae nunc humeris involitant, deciderint comae,
nunc et qui color est puniceae flore prior rosae,

mutatus Ligurinum in faciem verterit hispidam ;
dices, heu! quoties te speculo videris alterum:
„quae mens est hodie3 cur eadem non puero fuit,
vel cur his animis incolumes non redeunt genae?“

CARMEN XI.
AD PHYLLIDEM.

Est mihi nonum superantis annum

plenus Albani cadus3 est in horto,

Phylli, nectendis apium coronis3
est hederae vis

multa, qua crines religata fulges;

ridet argento domus3 ara castis

vincta verbenis avet immolato
spargier agno3

cuncta festinat manus, huc et illuc

cursitant mixtae pueris puellae3

sordidum flammae trepidant rotantes
vertice fumum.


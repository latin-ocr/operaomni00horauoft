 

EPODON LIBER. 117

nec semel offensae cedet constantia formae, 15
si certus intrarit dolor.
at tu, quicumque es felicior atque meo nunc
superbus incedis malo,
sis pecore et multa dives tellure licebit,
tibique Pactolus fluat, 20
nec te Pythagorae fallant arcana renati,
formaque vincas Nirea 3
eheu! translatos alio maerebis amores:
ast ego vicissim risero.

CARMEN XVI.
AD POPULUM ROMANUM.

Altera iam teritur bellis civilibus aetas,
suis et ipsa Roma viribus ruit:
quam neque finitimi valuerunt perdere Marsi
minacis aut Etrusca Porsenae manus,
aemula nec virtus Capuae, nec Spartacus acer 5
novisque rebus infidelis Allobrox,
nec fera caerulea domuit Germania pube
parentibusque abominatus Hanniba13
impia perdemus devoti sanguinis aetas,
ferisque rursus occupabitur solum. 10
barbarus heu cineres insistet victor, et urbem
eques sonante verberabit ungula ;
quaeque carent ventis et solibus ossa Quirini, -—
nefas videri, -- dissipabit insolens.
forte quid expediat communiter aut melior pars 15
malis carere quaeritis laboribus3
nulla sit hac potior sententia: Phocaeorum
velut profugit exsecrata civitas
agros atque Lares patrios, habitandaque fana
apris reliquit et rapacibus lupis, 20
ire pedes quocumque ferent, quocumque per undas
Notus vocabit, aut protervus Africus.
sic placet? an melius quis habet suadere?— secunda
ratem occupare quid moramur alite?


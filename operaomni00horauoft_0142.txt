10

15

20

30

 

Q. HORATII FLAGOI

suspiret: „eheu‚ ne rudis agminum
sponsus lacessat regius asperum
tactu leonem, quem eruenta
per medias rapit ira caedesl“

dulce et decorum est pro patria mori:
mors et fugacem persequitur virum,
nee parcit imbellis iuventae
poplitibus timidoque tergo.

virtus, repulsae nescia sordidae,
intaminatis fulget honoribus,
nec sumit aut ponit secures
arbitrio popularis aurae.

virtus, recludens immeritis mori
caelum, negata tentat iter via,
coetusque vulgares et udam
spernit humum fugiente penna.

est et fideli tuta silentio

meroes. vetabo, qui Cereris sacrum
vulgarit areanae, sub isdem
sit trabibus fragilemque meeum

solvat phaselum. saepe Diespiter
neglectus incesto addidit integrum3
raro antecedentem scelestum
deseruit pede poena claudo.

CARMEN ΠΙ.
AD CAESAREM AUGUSTUM·

Iustum et tenacem propositi virum
non civium ardor prava iubentium,
non vultus instantis tyranni
mente quatit solida, neque Auster,

dux inquieti turbidus Hadriae,
nec fulminantis magna manus Iovis3
si fractus illabatur orbis,
impavidum ferient ruinae.


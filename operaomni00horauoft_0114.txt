24

10

15

10

 

Q. HORATII FLACCI

doctus sagittas tendere Sericas
arcu paterno? quis neget arduis
pronos relabi posse rivos
montibus et Tiberim reverti,

quum tu coemtos undique nobiles
libros Panaeti Socraticam et domum
mutare loricis Hiberis,
pollicitus meliora, tendis?

CARMENXXX.
AD VENEREM.

O Venus, regina Cnidi Paphique,

sperne dilectam Cypron, et vocantis

thure te multo Glycerae decoram
transfer in aedem.

fervidus tecum puer et solutis

Gratiae zonis properentque Nymphae

et parum comis sine te Iuventas
Mercuriusque.

CARMEN XXXI.
AD APOLLINEM.

Quid dedicatum poscit Apollinem
vates? quid orat, de patera novum
fundens liquorem? non opimas
Sardiniae segetes feracisÍ¾

non aestuosae grata Calabriae

armenta3 non aurum aut ebur Indicum3
non rura, quae Liris quieta

mordet aqua, taciturnus amnis.

premant Calena falce, quibus dedit
Fortuna, vitem, dives et aureis
mercator exsiccet culullis
vina Syra reparata merce,


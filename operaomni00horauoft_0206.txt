116

10

15

10

 

Q. HORATII FLAOCI

CARMEN XIV.
AD MAECENATEM.

Mollis inertia cur tantam diffuderit imis
oblivionem sensibus,

pocula Lethaeos ut si ducentia somnos
arente fauce traxerim,

candide Maecenas, occidis saepe rogando:
deus, deus nam me vetat

inceptos olim, promissum carmen, iambos
ad umbilicum adducere.

non aliter Samio dicunt arsisse Bathyllo
Anacreonta Teium,

qui persaepe cava testudine flevit amorem
'non elaboratum ad pedem.

ureris ipse miser! quodsi non pulchrior ignis
accendit obsessam Ilion,

gaude sorte tua>3 me libertina, neque uno
contenta, Phryne macerat.

GARMEN XV.

AD NEAERAM.

Nox erat, et caelo fulgebat luna sereno
inter minora sidera,

eum tu, magnorum numen laesura deorum,
in verba iurabas mea,

arctius atque hedera procera adstringitur ilex
lentis adhaerens brachiis:

„dum pecori lupus et nautis infestus Orion
turbaret hibernum marc,

intonsosque agitaret Apollinis aura capillos,
fore hunc amorem mutuum.“

o dolitura mea multum virtute Neaeral
nam si quid in Flacco viri est, Δ

non feret assiduas potiori te dare noctes,
et quaeret iratus parem:


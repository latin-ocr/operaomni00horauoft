25

30

10

15

8

 

Q. HORATII FLACCI

„quo nos eumque feret melior fortuna parente,

ibimus, ο socii comitesque.

nil desperandum Teucro duce et auspice Teucro3

certus enim promisit Apollo

ambiguam tellure nova Salamina futuram.

o fortes peioraque passi

mecum saepe viri, nunc vino pellite curas3

eras ingens iterabimus aequor.“

CARMEN VIII.
A D L Y D 1 A M.

Lydia, dic, per omnes

te deos oro, Sybarin cur properes amando
perdere 3 cur apricum

oderit campum, patiens pulveris atque solis3

cur neque militaris

inter aequales equitet, Gallica nec lupatis
temperet ora frenis?

our timet flavum Tiberim tangere? cur olivum

sanguine viperino
cautius vitat, neque iam livida gestat armis

brachia, saepe diseo,
saepe trans finem iaculo nobilis expedito?

quid latet, ut marinae
filium dicunt Thetidis sub lacrimosa Troiae

funera, ne viriles
cultus in caedem et Lycias proriperet catervas?

CARMEN IX.
AD THALIARCHUM.

Vides, ut alta stet nive candidum
Soracte, nec iam sustineant onus

silvae laborantes, geluque
flumina, constiterint acuto.


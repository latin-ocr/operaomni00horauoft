 

176 Q. HORATII FLACCI

non horam tecum esse potes, non otia recte
ponere, teque ipsum vitas fugitivus et erro,
iam vino quaerens iam somno fallere curam:

115 frustra3 nam comes atra premit sequiturque fugacem. --
unde mihi lapidem?— quorsum est opus ἶ) - unde sagittas? —
aut insanit homo, aut versus facit. -— ocius hinc te
ni rapis, accedes opera agro nona Sabino.

SATIRA VIH.

Ut Nasidieni iuvit te coena beati?

nam mihi convivam quaerenti dictus here illic
de medio potare die. —- sic ut mihi nunquam
in vita fuerit melius. — dic, si grave non est,

5 quae prima iratum ventrem placaverit esca. —
in primis Lucanus aper: leni fuit Austro
captus, ut aiebat coenae pater: acria circum
rapula, lactucae, radices, qualia lassum
pervellunt stomachum, siser, allec, faecula Coa.

lo his ubi sublatis puer alte cinctus acernam
gausape purpureo mensam pertersit, et alter
sublegit quodcumque iaceret inutile quodque
posset coenantes offendere ; ut Attica virgo
eum sacris Cereris procedit fuscus Hydaspes

15 Caecuba vina ferens, Alcon Chium maris expers.
hic herus: „Albanum‚ Maecenas, sive Falernum
te magis appositis delectat, habemus utrumque.“ —
divitias miseras! sed queis coenantibus una,
Fundani, pulchre fuerit tibi, nosse laboro. -—

20 summus ego, et prope me Viscus Thurinus, et infra,
si memini, Varius3 cum Servilio Balatrone
Vibidius, quas Maecenas adduxerat umbras.
Nomentanus erat super ipsum, Porcius infra,
ridiculus totas simul absorbere placentas.

25 Nomentanus ad hoc, qui, si quid forte lateret,
indice monstraret digito: nam cetera turba,
nos, inquam, coenamus aves, conchylia, pisces,
longe dissimilem noto celantia succum;
ut vel continuo patuit, quum passeris atque


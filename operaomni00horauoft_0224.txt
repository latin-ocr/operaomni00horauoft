   

134 Q. HORATII FLACCI

differt sermoni, sermo merus. - „at pater ardens
saevit, quod meretrice nepos insanus amica

50 filius uxorem grandi cum dote recuset,
ebrius et, magnum quod dedecus, ambulet ante
noctem cum facibusf‘ —— numquid Pomponius istis
audiret leviora, pater si viveret? ergo ,ε’
11011 satis est puris versum perscribere verbis,

55 quem si dissolvas, quivis stomachetur eodem
quo peisonatus pacto pater. his, ego quae nunc,
olim quae scripsit Lucilius, eripias si
tempoia certa modosque, et quod prius ordine verbum ese
posterius facias, praeponens ultima primis;

60 non, ut si solvas „postquam Discordia tetra
belli ferratos postes portasque refreyit,“
invenias etiam disiecti membra poetae.
hactenus haec: alias iustum sit necne poema.
nunc illud tantum quaeram, meritone tibi sit

65 suspectum genus 1100 scribendi. Sulcius acer
ambulat et Caprius, rauci male cumque libellis,
magnus uterque timor latronibus; at bene si quis
et vivat puris manibus, contemnat utrumque.
ut sis tu similis Caeli Birrique latronum,

70 non ego sim Capri neque Sulci: cur metuas me?
nulla taberna meos habeat neque pila libellos,
quis manus insudet vulgi Hermogenisque Tigelli!
nec recito cuiquam nisi amicis, idque coactus,
non ubivis coramve quibuslibet. in medio qui

75 scripta foro recitent sunt multi quique lavantes3
suave locus voci resonat conclusus. inanes
hoc iuvat, haud illud quaerentes, num sine sensu,
tempore num faciant alieno. — „laedere gaudes,
inquit, et hoc studio pravus facis.“ unde petitum

80 hoc in me iacis? est auctor quis denique eorum,
vixi cum quibus? absentem qui rodit amicum,
qui non defendit alio culpante, solutos
qui captat risus hominum famamque dicacis,
fingere qui non visa potest, commissa tacere

85 qui nequit, hic niger est, hunc tu Romane caveto.
saepe tribus lectis videas coenare quaternos,


20

10

15

20

 

Q. HORATII FLAGOI

adde quod pubes tibi crescit omnis,

servitus crescit nova3 nec priores

impiae tectum dominae relinquunt,
saepe minati.

te suis matres metuunt iuvencis,

te senes parci miseraeque nuper

virgines nuptae, tua ne retardet
aura maritos.

CARMENIX.
AD VALGIUM.

Non semper imbres nubibus hispidos
manant in agros aut mare Caspium
vexant inaequales procellae
usque 3 nec Armeniis in oris,

amice Valgi, stat glacies iners
menses per omnes, aut Aquilonibus
querqueta Gargani laborant
et foliis viduantur orni:

tu semper urges flebilibus modis
Mysten ademptum, nec tibi Vespero
surgente decedunt amores
nec rapidum fugiente Solem.

at non ter aevo functus amabilem

ploravit omnes Antilochum senex
annos, neo impubem parentes

Troilon aut Phrygiae sorores

flevere semper. desine mollium
tandem querelarum, et potius nova
cantemus Augusti tropaea
Caesaris et rigidum Niphaten,

Medumque flumen gentibus additum
victis minores volvere vortices,
intraque praescriptum Gelonos
exiguis equitare campis.


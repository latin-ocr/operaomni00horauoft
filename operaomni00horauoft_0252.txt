 

162 Q. HORATII FLAOOI

unguentarius ac Tusci turba impia vici,
cum scurris fartor, cum Velabro omne macellum
230 mane domum veniant. quid tum? venere frequentes,
verba facit leno: quidquid mihi, quidquid et horum
cuique domi est, id crede tuum, et vel nunc pete vel cras.
accipe, quid contra iuvenis responderit aequus:
in nive Lucana dormis ocreatus, ut aprum
235 coenem ego: tu pisces hiberno ex aequore verris.
segnis ego indignus qui tantum possideam: auferl
sume tibi decies3 tibi tantumdem3 tibi triplex,
unde uxor media currit de nocte vocata.
filius Aesopi detractam ex aure Metellae,
240 scilicet ut decies solidum absorberet, aceto
diluit insignem bacam: qui sanior, ac si
illud idem in rapidum flumen iaceretve cloacam?
Quinti progenies Arri, par nobile fratrum,
nequitia et nugis, pravorum et amore gemellum,
245 luscinias soliti impenso prandere coemtas.
quorsum abeant? sani ut creta an carbone notandi?
aedificare casas, plostello adiungere mures,
ludere par impar, equitare in arundine longa,
si quem delectet barbatum, amentia verset.
250 si puerilius his ratio esse evincet amare,
nec quidquam differre, utrumne in pulvere, trimus
quale prius, ludas opus, an meretricis amore
sollicitus plores3 quaero, faciasne quod olim
mutatus Polemo? ponas insignia morbi,
255 fasciolas, cubital, focalia, potus ut ille
dicitur ex collo furtim carpsisse coronas,
postquam est impransi correptus voce magistri?
porrigis irato puero quum poma, recusat:
sume, catelle3 negat: si non des, optet: amator
260 exclusus qui distat, agit ubi secum, eat an non,
quo rediturus erat non arcessitus, et haeret
invisis foribus? ne nunc, quum me vocat ultro,
accedam? an potius mediter finire dolores?
exclusit3 revocat: redeam? non, si obsecret. ecce
265 servus non paullo sapientior: o here, quae res
nec modum habet neque consilium, ratione modoque


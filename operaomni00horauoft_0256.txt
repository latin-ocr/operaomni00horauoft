 

· 166 Q. HoRATn FLAccx

55 Surrentina vafer qui miscet faece Falerna
vina, columbino limum bene colligit ovo,
quatenus ima petit volvens aliena vitellus.
tostis marcentem squillis recreabis et Afra
potorem cochlea3 narn lactuca innatat acri

60 post vinum stomacho 3 perna magis ac magis hillis
flagitat immersus refici, quin omnia malit,
quaecumque immundis fervent allata popinis.
est operae pretium duplicis pernoscere iuris
naturam. simplex e dulci constat olivo,

65 quod pingui miscere mero muriaque decebit
non alia quam qua Byzantia putuit orca.
hoc ubi confusum sectis inferbuit herbis,
Corycioque croco sparsum stetit, insuper addes
pressa Venafranae quod baca remisit olivae.

70 Picenis cedunt pomis Tiburtia succo;
nam faeie praestant. venucula convenit ollis.
rectius Albanam fumo duraveris uvam.
hanc ego cum malis, ego faecem primus et halec,
primus et invenior piper album eum sale nigro

75 incretum puris circumposuisse catillis.
immane est vitium, dare millia terna macello,
angustoque vagos pisces urgere catino.
magna movet stomacho fastidia, seu puer unctis
tractavit calicem manibus, dum frusta ligurrit,

80 sive gravis veteri craterae limus adhaesit.
vilibus in scopis, in mappis, in scobe quantus
consistit sumtus? neglectis, flagitium ingens.
ten’ lapides varios lutulenta radere palma,
et Tyrias dare circum illota toralia vestes,

85 oblitum quanto curam sumtumque minorem
haec habeant, tanto reprehendi iustius illis,
quae nisi divitibus nequeant contingere mensis? -
docte Cati, per amicitiam divosque rogatus,
ducere me auditum, perges quocumque, memento.

90 nam quamvis memori referas mihi pectore cuncta,
non tamen interpres tantumdem iuveris. adde
vultum habitumque hominis3 quem tu vidisse beatus
non magni pendis, quia contigit: at mihi cura


 

 

{ff

‘t

CARMINUM LIB. Ι.

quid prius dicam solitis Parentis
laudibus, qui res hominum et deorum,

qui mare ac terras variisque mundum

temperat horis?

unde nil maius generatur ipso,
“’ nec viget quidquam simile aut secundum.
² proximos illi tamen occupavit

Pallas honores.

proeliis audax, neque te silebo,

Liber, et saevis inimica Virgo

belluis, nec te, metuende certa
Phoebe sagitta.

dicam et Alciden puerosque Ledae,

hune equis, illum superare pugnis

nobilem3 quorum simul alba nautis
stella refulsit,

defluit saxis agitatus humor,

concidunt venti fugiuntque nubes,

et minax, quod sic voluere, ponto
unda recumbit.

Romulum post hos prius an quietum

Pompili regnum memorem an superbos

Tarquini fasces, dubito, an Catonis
nobile letum.

Regulum et Scauros, animaeque magnae

prodigum Paullum superante Poeno,

gratus insigni referam Camena,
Fabriciumque.

hunc et incomtis Curium capillis

utilem bello tulit et Camillum

saeva paupertas et avitus apto
cum lare fundus.

crescit occulto velut arbor aevo

fama Marcelli 3 micat inter omnes

Iulium sidus velut inter ignes
luna minores.

11

15

20

25

30

35

40

45


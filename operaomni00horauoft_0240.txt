10

15

 

150 Q„ HoRA'rn FLAOCI

Q. HORATH FLACGI

SATIRARUM

LIBER SECUNDUS.

SATIRA I. ⁴ :l
Sunt quibus in satira videor nimis acer et ultra Α

legem tendere opus3 sine nervis altera, quidquid
composui, pars esse putat, similesque meorum
mille die versus deduci posse. Trebati, ,,
quid faciam praescribe. — quiescas. — ne faciam, inquit
omnino versus? — aio. — peream male, si non
optimum erat: verum nequeo dormire. —- ter uncti
transnanto Tiberim, somno quibus est opus alto,
irriguumque mero sub noctem corpus habento.

aut, si tantus amor scribendi te rapit, aude

Caesaris invicti res dicere, multa laborum

praemia laturus. — cupidum, pater optime, vires
deficiunt: neque enim quivis horrentia pilis

agmina nec fracta pereuntes cuspide Gallos

aut labentis equo describet vulnera Parthi. -

attamen et iustum poteras et scribere fortem,

Scipiadam ut sapiens Lucilius. — haud mihi deero,
quum res ipsa feret: nisi dextro tempore Flacci

verba per attentam non ibunt Caesaris aurem3

’1

20 cui male si palpere, recalcitret undique tutus. —

quanto rectius hoc quam tristi laedere versu
Pantolabum scurram Nomentanumque nepoteml

quum sibi quisque timet, quamquam est intactus, et odit.—
quid faciam? saltat Milonius, ut semel icto

25 accessit fervor capiti numerusque lucernis;

Castor gaudet equis3 ovo prognatus eodem ,

‚l


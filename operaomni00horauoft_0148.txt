30

35

40

45

50

55

 

Q. HORATH FLAOCI

nec vera virtus, quum semel excidit,
curat reponi deterioribus.

si pugnat extricata densis
cerva plagis, erit ille fortis,

qui perfidis se credidit hostibus,
et Marte Poenos proteret altero,
qui lora restrictis lacertis
sensit iners timuitque mortem.

hic, unde vitam sumeret inscius,
pacem duello miscuit. o pudori
0 magna Carthago, probrosis
altior Italiae ruinis!â€œ

fertur pudicae coniugis osculum
parvosque natos, ut capitis minor,
ab se removisse, et virilem
torvus humi posuisse vultum,

donec labantes consilio Patres
firmaret auctor numquam alias dato,
interque maerentes amicos
egregius properaret exsul.

atqui sciebat, quae sibi barbarus
tortor pararet 3 non aliter tamen
dimovit obstantes propinquos
et populum reditus morantem,

quam si clientum longa negotia
diiudicata lite relinqueret,
tendens Venafranos in agros
aut Lacedaemonium Tarentum.

CARMEN VI.
AD ROMANos.

Delicta maiorum immeritus lues,
Romane, donec templa refeceris

aedesque labentes deorum et
foeda nigro simulacra fumo.


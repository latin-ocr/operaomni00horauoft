80

85

90

95

100

105

 

172 Q. HORATII FLAccl

et quae sit natura boni summumque quid eius.
Cervius haec inter vicinus garrit aniles

ex re fabellas. si quis nam laudat Arelli
sollicitas ignarus opes, sic incipit: Olim

rusticus urbanum murem mus paupere fertur
accepisse cavo, veterem vetus hospes amicum,
asper et attentus quaesitis, ut tamen artum
solveret hospitiis animum. quid multa? neque ille
sepositi ciceris nec longae invidit avenae,

aridum et ore ferens acinum semesaque lardi
frusta dedit, cupiens varia fastidia coena

vincere tangentis male singula dente superbo ς
quum pater ipse domus palea porrectus in horna
esset ador loliumque, dapis meliora relinquens.
tandem urbanus ad hunc: quid te iuvat, inquit, amice,
praerupti nemoris patientem vivere dorso?

vis tu homines urbemque feris praeponere silvis?
carpe viam, mihi crede, comes, terrestria quando
mortales animas vivunt sortita, neque ulla est
aut magno aut parvo leti fuga: quo, bone, circa,
dum licet, in rebus iucundis vive beatus,

vive memor, quam sis aevi brevis. haec ubi dicta
agrestem pepulere, domo levis exsilit3 inde
ambo propositum peragunt iter, urbis aventes
moenia nocturni subrepere. iamque tenebat

nox medium caeli spatium, quum ponit uterque
in locuplete domo vestigia, rubro ubi cocco
tincta super lectos canderet vestis eburnos,
multaque de magna superessent fercula coena,
quae procul exstructis inerant hesterna canistris.
ergo ubi purpurea porrectum in veste locavit
agrestem, veluti succinctus cursitat hospes
continuatque dapes; nec non verniliter ipsis
fungitur officiis, praelambens omne quod affert.

110 ille cubans gaudet mutata sorte, bonisque

rebus agit laetum convivam, quum subito ingens
valvarum strepitus lectis excussit utrumque.
currere per totum pavidi conclave, magisque
exanimes trepidare, simul domus alta Molossis


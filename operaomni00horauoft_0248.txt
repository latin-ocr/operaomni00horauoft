 

158 Q. HORATH FLACCI

quum rapies in ius malis ridentem alienis,

fiet aper, modo avis, modo saxum et, quum volet, arbor

si male rem gerere insani est3 contra bene, saniz

75 putidius multo cerebrum est, mihi crede, Perilli
dictantis quod tu nunquam rescribere possis.
audire atque togam iubeo componere, quisquis
ambitione mala aut argenti pallet amore ;
quisquis luxuria tristive superstitione

80 aut alio mentis morbo calet3 huc propius me,
dum doceo insanire omnes vos, ordine adite.
danda est ellebori multo pars maxima avaris3
nescio an Anticyram ratio illis destinet omnem.
heredes Staberi summam incidere sepulcro,

85 ni sic fecissent, gladiatorum dare centum
damnati populo paria atque epulum arbitrio Arri,
frumenti quantum metit Africa. „sive ego prave,
seu recte, hoc volui! ne sis patruus mihi;“ credo
hoc Staberi prudentem animum vidisse. quid ergo

90 sensit, quum summam patrimoni insculpere saxo
heredes voluit? quoad vixit, credidit ingens
pauperiem vitium, et cavit nihil acrius ; ut, si
forte minus locuples uno quadrante periret,
ipse videretur sibi nequior. omnis enim res,

95 virtus, fama, decus, divina humanaque pulchris
divitiis parent ; quas qui construxerit, ille
clarus erit, fortis, iustus. sapiensne? etiam, et rex
et quidquid volet. hoc, veluti virtute paratum,
speravit magnae laudi fore. quid simile isti

100 Graecus Aristippus? qui servos proiicere aurum
in media iussit Libya, quia tardius irent
propter onus segnes. uter est insanior horum?
nil agit exemplum, litem quod lite resolvit.
si quis emat citharas, emtas comportet in unum,
105 nec studio citharae nec Musae deditus ulli3
si scalpra et formas non sutor3 nautica vela
aversus mercaturis3 delirus et amens
undique dicatur merito. qui discrepat istis,
qui nummos aurumque recondit, nescius uti
110 compositis, metuensque velut contingere sacrum?


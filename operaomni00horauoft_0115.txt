 

CARMINUM LIB. L

dis carus ipsis, quippe ter et quater
anno revisens aequor Atlanticum
impune: me pascunt olivae,
me cichorea levesque malvae. Î‡

frui paratis et valido mihi,
Latoe, dones, ac, precor, integra
cum mente, nec turpem senectam
degere nec cithara carentem.

GARMEN XXXII.
AD LYRAM.

Poscimur. si quid vacui sub umbra

lusimus tecum, quod et hunc in annum

vivat et plures3 age, dic Latinum,
barbite, carmen,

Lesbio primum modulate civi,
qui ferox bello, tamen inter arma
sive iactatam religarat udo

litore navim,

Liberum et Musas Veneremque et illi
semper haerentem puerum canebat,
et Lycum nigris oculis nigroque

crine decorum.

o decus Phoebi et dapibus supremi

grata testudo Iovis, o laborum

dulce lenimen, mihi cumque salve
rite vocanti.

CARMEN XXXHL
AD ALBIUM TrssULLUM.

Albi, ne doleas plus nimio, memor

immitis Glycerae, neu miserabiles

decantes elegos, cur tibi iunior
laesa praeniteat fide.

15

20

10

15


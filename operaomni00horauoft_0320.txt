385

390

395

400

405

410

415

420

 

230 Q. HORATII FLACOI

summam numorum, vitioque remotus ab omni.“ -

tu nihil invita dices faciesve Minerva3

id tibi iudicium esto, ea mens: si quid tamen olim

scripseris, in Maeci descendat iudicis aures

et patris et nostras, nonumque prematur in annum,

membranis intus positis. delere licebit

quod non edideris3 nescit vox missa reverti.
silvestres homines sacer interpresque deorum

caedibus et victu foedo deterruit Orpheus,

dictus ob hoc lenire tigres rabidosque leones.

dictus et Amphion Theba-nae conditor urbis

saxa movere sono testudinis et prece blanda

ducere quo vellet. fuit haec sapientia quondam,

publica privatis secernere, sacra profanis,

concubitu prohibere vago, dare iura maritis,

oppida moliri, leges incidere ligno.

sic honor et nomen divinis vatibus atque

carminibus venit. post hos insignis Homerus

Tyrtaeusque mares animos in Martia bella

versibus exacuit3 dictae per carmina sortes,

et vitae monstrata via est3 et gratia regum

Pieriis tentata modis, ludusque repertus,

et longorum operum finis: ne forte pudori

sit tibi Musa lyrae sollers et cantor Apollo.
natura fieret laudabile carmen, an arte,

quaesitum est: ego nec studium sine divite vena,

nec rude quid possit video ingenium3 alterius sic

altera poscit opem res, et coniurat amice.

qui studet optatam cursu contingere metam,

multa tulit fecitque puer, sudavit et alsit3

abstinuit venere et vino. qui Pythia cantat

tibicen, didicit prius extimuitque magistrum.

nunc satis est dixisse: „ego mira poemata pang03

occupet extremum scabies ; mihi turpe relinqui est,

et quod non didici sane nescire fateri.“

ut praeco, ad merces turbam qui cogit emendas,

adsentatores iubet ad lucrum ire poeta

dives agris, dives positis in fenore numis.

si vero est, unctum qui recte ponere possit,


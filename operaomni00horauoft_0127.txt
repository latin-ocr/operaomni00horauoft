 

CARMINUM LIB. 11.

sed me per hostes Mercurius celer
denso paventem sustulit aere3
te rursus in bellum resorbens
unda fretis tulit aestuosis.

ergo obligatam redde Iovi dapem,
longaque fessum militia latus
depone sub lauru mea, nec
parce cadis tibi destinatis.

oblivioso levia Massico
ciboria exple3 funde capacibus
unguenta de conchis. quis udo
deproperare apio coronas

curatve myrto? quem Venus arbitrum
dicet bibendi? non ego sanius
bacchabor Edonis: recepto
dulce mihi furere est amico.

CARMENVIH.
AD BARINEN.

Ulla si iuris tibi peierati
poena, Barineâ€š nocuisset unquam,
dente si nigro fieres vel uno

turpior ungui,
crederem: sed tu simul obligasti
perfidum votis caput, enitescis

pulchrior multo, iuvenumque prodis
publica cura.

expedit matris cineres opertos

fallere et toto taciturna noetis

signa cum caelo gelidaque divos
morte carentes.

ridet hoc, inquam, Venus ipsa, rident
simplices Nymphae, ferus et Cupido,
semper ardentes acuens sagittas

cote cruenta.

37

15

25

10

15


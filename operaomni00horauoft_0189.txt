   

GARMJNUM LIB. IV.

GARMEN XV.
CAESARIS AUGUSTI LAUDES.

Phoebus volentem proelia me loqui
victas et urbes increpuit lyra,

ne parva Tyrrhenum per aequor

vela darem. tua, Caesar, aetas

fruges et agris rettulit uberes,
et signa nostro restituit Iovi,
derepta Parthorum superbis
postibus, et vacuum duellis

Ianum Quirinum clausit et ordinem
rectum evaganti frena licentiae
â€œ iniecit emovitque culpas

et veteres revocavit artes,

per quas Latinum nomen et Italae
crevere vires famaque et imperi
porrecta maiestas ad ortum
solis ab Hesperio cubili.

custode rerum Caesare non furor
civilis aut vis exiget otium,
non ira, quae procudit enses
et miseras inimicat urbes.

non, qui profundum Danubium bibunt,
edicta rumpent Iulia, non Getae,
non Seres infidive Persae,
non Tanain prope flumen orti3

nosque et profestis lucibus et sacris
inter iocosi munera Liberi
cum prole matronisque nostris,
rite deos prius apprecati,

virtute fimetos more patrum duces
Lydis remixto carmine tibiis
Troiamque et Anchisen et almae
progeniem Veneris canemus.

 

74

99

10

15

20

25

30


15

20

10

 

10 Q. HORATII FLAGOI

quin et Atridas, duce te, superbos

Ilio dives Priamus relicto

Thessalosque ignes et iniqua Troiae
eastra fefellit.

tu pias laetis animas reponis

sedibus, virgaque levem coerces

aurea turbam, superis deorum
gratus et imis.

OARMEN XI.
AD LEUCONOEN. Î·

Tu ne quaesieris, scire nefas, quem mihi, quem tibi
finem di dederint, Leuconoe, nec Babylonios
tentaris numeros. ut melius, quidquid erit, patil

seu plures hiemes seu tribuit Iuppiter ultimam,

qui nunc oppositis debilitat pumicibus mare
Tyrrhenum 3 sapias, vina liques, et spatio brevi
spem longam reseces. dum loquimur, fugerit invida
aetas3 carpe diem, quam minimum credula postero.

CARMEN XII.
AD CAESAREM AUGUSTUM.

Quem virum aut heroa lyra vel acri

tibia sumis celebrare, Clio?

quem deum? cuius recinet iocosa
nomen imago

aut in umbrosis Heliconis oris
aut super Pindo gelidove in Haemo?
unde vocalem temere insequutae

Orphea silvae,

arte materna rapidos morantem

fluminum lapsus celeresque ventos,

blandum et auritas fidibus canoris
ducere quercus.


15

20

10

15

20

 

Q. HORATH FLAGGI

privatus illis census erat brevis,
commune magnum 3 nulla decempedis
metata privatis opacam
porticus excipiebat Arcton,

nec fortuitum spernere cespitem
leges sinebant, oppida publico
sumtu iubentes et deorum
templa novo decorare saxo.

GARMEN XVI.
AD POMPEmM GROSPHUM.

Otium divos rogat in patenti

prensus Aegaeo, simul atra nubes

condidit Lunam neque certa fulgent
sidera nautis3

otium bello furiosa Thrace,

otium Medi pharetra decori,

Gmsphe, non gemmis neque purpura ve-
nale neque auro.

non enim gazae neque consularis

summovet lictor miseros tumultus

mentis et curas laqueata circum
tecta volantes.

vivitur parvo bene cui paternum

splendet in mensa tenui salinum,

nec leves somnos timor aut cupido
sordidus aufert.

quid brevi fortes iaculamur aevo

multa? quid terras alio calentes

sole mutamus? patriae quis exsul
se quoque fugit?

scandit aeratas vitiosa naves
cura, nec turmas equitum relinquit,
ocior cervis et agente nimbos

ocior Euro.


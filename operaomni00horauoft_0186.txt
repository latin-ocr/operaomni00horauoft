96

10

15

20

25

10

 

Q. HORATII FLACCI

dicunt in tenero gramine pinguium

custodes ovium carmina fistula,

delectantque deum, eui pecus et nigri
colles Arcadiae placent.

adduxere sitim tempora, Virgili3

sed pressum Calibus ducere Liberum

si gestis, iuvenum nobilium cliens,
nardo vina merebere.

nardi parvus onyx eliciet cadum,

qui nunc Sulpiciis accubat horreis,

spes donare novas largus amaraque
curarum eluere efficax.

ad quae si properas gaudia, cum tua

velox merce veni3 non ego te meis

immunem meditor tinguere poculis,
plena dives ut in domo.

verum pone moras et studium lucri,
nigrorumque memor, dum licet, ignium
misce stultitiam consiliis brevemz

dulce est desipere in loco.

CARMEN XIII.
IN LYCEN VETULAM.

Audivere, Lyce, di mea vota, di
audivere, Lyce: fis anus, et tamen
vis formosa videri,
ludisque et bibis impudens,

et cantu tremulo pota Cupidinem
lentum sollicitas. ifle virentis et
doctae psallere Chiae
pulchris excubat in genis.

importunus enim transvolat aridas
quercus, et refugit te, quia luridi
dentes te, quia rugae
turpant et capitis nives.


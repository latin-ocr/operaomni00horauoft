18

ἰο

10

15

 

Q. HORATII FLACCI

Caecubum et praelo domitam Caleno

tu bibes uvam: mea nec Falernae

temperant vites neque Formiani
pocula colles.

CARMEN XXI.
HYMNUS AD DIANAM ET APOLLINEM.

Dianam tenerae dicite virgines,
intonsum, pueri, dicite Cynthium
Latonamque supremo
dilectam penitus Iovi.

vos laetam fluviis et nemorum coma,
quaecumque aut gelido prominet Algido,
nigris aut Erymanthi
silvis aut viridis Cragi3

vos Tempe totidem tollite laudibus
natalemque, mares, Delon Apollinis,
insignemque pharetra
fraternaque humerum lyra.

hic bellum lacrimosum, hic miseram famem
pestemque a populo et principe Caesare in
Persas atque Britannos
vestra motus aget prece.

CARMEN XXII.
AD ARISTIUM FUSCUM.

Integer vitae scelerisque purus

non eget Mauris iaculis neque arcu

nec venenatis gravida sagittis,
Fusce, pharetra3

sive per Syrtes iter aestuosas,

sive facturus per inhospitalem

Caucasum vel quae loca fabulosus
lambit Hydaspes.


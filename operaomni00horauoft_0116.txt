26

10

15

10

15

 

Q. HORATH FLACCI

insignem tenui fronte Lycorida

Cyri torret amor, Cyrus in asperam
declinat Pholoen3 sed prius Apulis

iungentur capreae lupis,

quam turpi Pholoe peccet adultero.

sic visum Veneri, cui placet impares

formas atque animos sub iuga aenea
saevo mittere cum ioco.

ipsum me, melior quum peteret Venus,

grata detinuit compede Myrtale

libertina, fretis acrior Hadriae
curvantis Calabros sinus.

OARMEN XXXIV.
AD ΒΕ IPSUM.

Parcus deorum cultor et infrequens
insanientis dum sapientiae
consultus erro, nunc retrorsum
vela dare atque iterare cursus

cogor relictos. namque Diespiter,
igni corusco nubila dividens
plerumque, per purum tonantes
egit equos volucremque currum,

quo bruta tellus et vaga flumina,

quo Styx et invisi horrida Taenari
sedes Atlanteusque finis

concutitur. valet ima summis

mutare, et insignem attenuat deus,

obscura promens ; hinc apicem rapax
Fortuna cum stridore acuto

sustulit, hic posuisse gaudet.


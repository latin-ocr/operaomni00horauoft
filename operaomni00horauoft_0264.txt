 

174 Q. HORATH FLAOOI

convivam ; „nemon’ oleum fert ocius? eequis

35 audit?“ cum magno blateras clamore furisque.
Mulvius et scurrae, tibi non referenda precati,
discedunt. „etenim fateor me,“ dixerit ille,
„duci ventre levem3 nasum nidore supinor,
imbecillus, iners 3 si quid vis, adde, popino:

40 tu quum sis quod ego, et fortassis nequior, ultro
insectere velut melior, verbisque decoris
obvolvas vitium?“ quid, si me stultior ipso
quingentis emto drachmis deprenderis? aufer
me vultu terrere3 manum stomachumque teneto,

45 dum, quae Crispini docuit me ianitor, edo.
te coniux aliena capit, meretricula Davum:
peccat uter nostrum cruce dignius? acris ubi me
natura intendit, sub clara nuda lucerna
quaecumque excepit turgentis verbera caudae,

50 clunibus aut agitavit equum lasciva· supinum ;
dimittit neque famosum neque sollicitum, ne
ditior aut formae melioris meiat eodem.
tu quum proiectis insignibus, annulo equestri
Romanoque habitu, prodis ex iudice Dama

55 turpis, odoratum caput obscurante lacerna,
non es quod simulas? metuens induceris, atque
altercante libidinibus tremis ossa pavore.
quid refert, uri virgis ferroque necari
auctoratus eas, an turpi clausus in arca,

60 quo te demisit peccati conscia herilis,
contractum genibus tangas caput? estne marito
matronae peccantis in ambo iusta potesta-s?
in corruptorem vel iustior. illa tamen se
non habitu mutatve loco, peccatve superne.

65 quum te formidet mulier neque credat amanti,
ibis sub furcam prudens, dominoque furenti
committes rem omnem et vitam et cum corpore famam.
evasti3 credo, metues doctusque cavebis.
quaeres, quando iterum paveas iterumque perire

70 possis, o toties servus! quae bellua ruptis
quum semel effugit, reddit se prava catenis?
„non sum moechus, ‘⁶ ais. neque ego, hercule, fur, ubi vasa

Β

